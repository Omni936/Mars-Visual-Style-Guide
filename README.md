# Mars Project / Visual Style Guide
In questa repository saranno raccolti documenti e linee guida del progetto visivo per il ciclo di conferenze + workshop a tema Marte, organizzato dall'ISIA di Firenze.

## Filosofia del branding visivo
*Testo esplicativo del rapporto tra forma visiva e valori comunicati attraverso gli elementi visivi (quali logo, immagine coordinata, linee guida di impaginazione, stile di fotografia). Visione e personalità del brand*.

##### Prima proposta:
Immaginare Marte con la fantascienza; vedere Marte con la tecnologia; *toccare* Marte, con la nostra missione. Raggiungere il Pianeta Rosso significa anzitutto percepirlo con i sensi: tra questi il **tatto** rappresenta la vicinanza, significa il *con-tatto*. Le idee così evocate sono radicate nell’immaginario collettivo: la navicella atterrata sul nuovo pianeta, l’impronta d’astronauta nella polvere rossa, una manciata di terreno che cade lentamente dalle mani.

Corollario della tattilità è inoltre il simbolo della **mano**, anch’esso denso di significati: il pollice opponibile distingue l’uomo dall’animale; in contrasto con l’occhio che esplora, la mano è *agente*, costruisce, modifica l’ambiente che circonda l’uomo; ha la capacità di adattarsi agli strumenti.

Graficamente questi concetti sono quindi rappresentati attraverso texture, stratificazioni oppure, ad esempio, superfici materiche applicate direttamente ai poster, che rimandino al contenuto pubblicizzato (come il tema di una conferenza). Le texture rappresentate sono sempre “naturali”: questo per non scadere nell’immagine tanto comune, e oggigiorno sempre più negativa, della tecnologia metallico/plastica, fredda, onnipotente.

##### Seconda proposta:
L'uomo riscopre se stesso negli ambienti più ostili, perché deve rispondere a domande che, in una società evoluta, non si porrebbe. Quali sono i nostri bisogni *fondamentali*? Come soddisfarli quando le risorse scarseggiano? Hanno una gerarchia o formano una rete continua e dinamica?

Possiamo progettare un ambiente ripartendo da questa riflessione? L'immagine è di un ominide sul Pianeta Rosso: il potenziale evolutivo e creativo è ampio, i mezzi disponibili relativamente pochi. Lo scopo del progetto è quindi trarre il massimo dal minimo; costruire una visione e, attraverso un workshop, esprimere con la forza comunicativa di un oggetto concreto l'impegno a realizzarla.

Il brand del progetto parla degli **elementi** sufficienti e necessari al comfort umano sul pianeta Marte e ne rispecchia le caratteristiche: crea un sistema grafico dinamico, integrato, iconico che significa grazie alle variazioni relazionali tra i suoi componenti, in mutevole ma riconoscibile rapporto. Può sfruttare funzioni algoritmiche ed espressività cinetiche.

## Linee Guida
#### Logo
#### Immagine coordinata
#### Caratteri e palette
#### Griglie e regole d'impaginazione
#### Guida ai Social Media
